---
published: true
title: Jag hoppas du också får älska någon högt
layout: post
backgroundPos: top center
---

**Jag hoppas du också får älska någon högt.**

Jag hoppas att din värme väller över varje gång du vill öppna munnen. Jag hoppas att ditt hjärta bubblar upp och du har glömt att vara tyst.

Jag hoppas inte du tar dig fram försiktigt; utan du krigar vårdslöst. Allt känns storslaget. Det finns ingenting som kan tysta dig. Ingen ambivalens om att du kanske tar i för mycket. Du bara älskar, älskar, älskar.

**Jag hoppas du också får älska någon högt.**

Jag hoppas att de håller om dig hårt och att det inte finns någon rädsla för att de kommer att släppa taget. Du kan berätta exakt vad du tycker och känner då ingenting håller dig tillbaka. Du kan stå på toppen av berg och skrika ut hur jävla perfekt allt känns.

**Jag hoppas du också får älska någon högt.**

Jag hoppas du får bli ett litet barn igen då det kändes som att ingenting hade ett slut. Du känner samma överdrivna lycka som när du hoppade i pölar. Jag hoppas att du tittar upp mot stjärnorna och förundras över att de är så långt borta, men vi kan ju fortfarande se dem. Jag vill att du ska kunna ta in detta enorma universum, att hålla någons hand, att älska utan rädsla. Och sedan älska ännu mer.

**Jag hoppas du också får älska någon högt.**

Och jag hoppas att de älskar dig tillbaka lika högt. Jag hoppas att ni skapar en symfoni tillsammans. Grannarna får klaga hur mycket de vill, men du kommer att alltför bortdomnad för att kunna bry dig. Allt älskande. Allt oväsen. 
Jag hoppas ni blir smått galna ihop. Att ni hittar er humor. Era interna skämt. Att ni sitter uppe hela nätter bara för att rambla om er framtid. Få vakna upp med den andre i dina armar och väcka hen med oändligt många kyssar. 

*Du förtjänar att älska högt, tveklöst, och utan rädsla. Du förtjänar att känna allt det underbara kärleken har att erbjuda.*

För det får jag;

**Jag älskar dig med allt jag har, Dilken!**

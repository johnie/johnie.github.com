---
title: Vad har det för betydelse?
author: admin
layout: post
permalink: /vad-har-det-for-betydelse/
categories:
  - Allmänt
---
<img src="http://johniehjelm.me/wp-content/uploads/2013/07/life-1024x653.jpg" alt="Mer värde"class="aligncenter size-large wp-image-1310" /> 

<p class=intro>Jag har en känsla av att vi lever våra liv för mycket genom andras ögon.</p> 

Det verkar som om vi har ändrat vår definition av vad som är värt här i livet. Det enda vi verkar leva för är hur mycket likes eller retweets vi får på våra händelser i sociala medier. Gemene man har alltså blivit rena rama &#8220;Attention Whores&#8221;<sup><strong>[*]</strong></sup>

Medan jag betar igenom min Facebook-feed idag, så får jag mumsa i mig de extraordinära och spännande sakerna som sker i andras liv. Ett liveframträdande i BigSlap. En vandring i Kapstaden. En framgång i Chicago. En rolig och smart sak någons son sagt. Och naturligtvis, bilderna. De ändlösa, lyckliga bilderna av fester, natur, alkohol, exotiska resor, mer alkohol, och massor av barn. Alla har en fantastisk tid i en fantastisk värld.

Men Twitter visar mig något lite annorlunda. Jag ser människor som drunknar i framgång och ambition, och jag kan inte låta bli att avundas dem. Genom Twitter jag ser hur smarta alla är. Det är inspirerande för det mesta. Men ibland tycks ribban läggas så pass högt att man ofta känner att man vill gräva ner sig.

Men varenda en vet att det naturligtvis inte är hela historien. Knappt någon säger *&#8220;jag är ensam&#8221;* på Twitter. Ingen använder Facebook till att offentliggöra sina djupa, mörka tankar om äktenskap, föräldraskap, arbete, framtiden eller det förflutna. Vi vet alla att det är inte riktigt, men vi måste hålla fasaden uppe. 

Kanske är det dags för en förändring. Kanske är det dags att sluta konsumera så mycket av vad andra människor har för välskötta offentliga liv, och börja leva våra egna bara lite mer. Jag undrar vad som skulle hända om jag mätte värdet av en händelse inte av hur stor fototillfälle är, utan av hur mycket värde det tillför dem jag är med &#8211; min familj och vänner.

Jag antar att jag är bara orolig att om jag fortsätter att titta på mitt liv genom andras ögon, kanske jag blir blind för de saker som verkligen betyder något.

<small style="font-size:14px;"><strong>*</strong> En person med stort bekräftelsebehov</small>
---
published: true
title: Följ inte din hjälte
layout: post
headerImage: /images/mountain.jpg
backgroundPos: center center
---

<p class="lead">Som skapare, så finns det en frestelse att försöka nå ut till sina hjältar/förebilder och fråga dem hur de uppnått sin framgång. Vi tror ofta att om vi följer deras instruktioner, kommer vi att kunna återskapa deras vinnande magi.</p>

Men det är inte riktigt så det fungerar.

Att bli framgångsrik är inte så enkelt som ”Följa John”. Här är tre anledningar varför du inte ska försöka replikera dina hjältars framgång:

### 1. Din hjälte har glömt hur det var innan de uppnådde sin framgång.

Vi människor har en tendens att romantisera våra egna motivationer och historier. Vi värdesätter det som är viktig för oss nu, och glömmer vad som verkligen betydde något för oss när vi började.

Det är även vanligt att framgångsrika människor delar med sig av "sin hemlighet till framgång" i podcasts, blogginlägg, och intervjuer. Problemet är att deras perspektiv har förändrats och förändras hela tiden.

De har glömt kampen. De har glömt hur svårt det var i början.

När du väl har nåt bergstoppen, så verkade inte klättringen så jobbig längre. Du vet om att du klarar det (eftersom du lyckades). Men personen som står längst ner vid klippväggen där du började- livrädd för sitt liv, ovetandes om hen kommer lyckas. Det är hen som kämpar.

### 2. Saker och ting har förändrats sen din hjälte lyckades

Genom att bygga vidare på min bergsbestigare-analogi – Vägen till toppen kan ha ändrats sen din hjälte nådde den. Det som fungerade för hen kanske inte fungerar för nästa.

Så personen på toppen kanske skriker ut instruktioner som:

*– ”Ta bara stigen till vänster!”*

Vad din hjälte inte vet om är att den där stigen har eroderat med tiden. Vad som fick hen att nå toppen hjälper inte dig. Du måste hitta din egna stig.

Råd, är som frukt, bäst när de är som färskast. Men råd ruttnar fort, och 15 år gamla råd blir lätt radioaktiva. För att bara för att du lyckades åstadkomma någonting för väldigt länge sen, så betyder det inte att du skulle lyckas idag.

Vad som fick **dem** att nå dit dem är idag, kommer kanske inte få **dig** att nå dit.

Sen finns det också en stor risk att de inte ens vet hur de lyckades nå sin framgång. 

### 3. Du och din hjälte är två helt olika människor

Dilken, en väldigt viktig person i mitt liv, fick mig att inse ett par saker här om dagen då vi diskuterade förebilder. Vi kom fram till att jag kanske lite väl många gånger idoliserat Steve Jobs för vad han har gjort, utan att kanske reflektera över personen Steve Jobs.

Jobs tillvägagångssätt till att nå framgång må vara väldigt inspirerande, men personen Jobs skulle inte alls passa in på mig.

Hon fick mig att inse att vi måste acceptera vår individualitet. Omfamna det som gör oss annorlunda; På så sätt skapar du stora saker utifrån dina unika egenskaper. Men också att vi aldrig får låta verkligheten komma emellan våra drömmar. Verkligheten kan inte se det vi ser.

#### Skapa din egna framgång

Det är bra att inspireras av andra. Och det kan hjälpa att lära sig från andras erfarenheter. 

Poängen är att du inte ska titta på och härma hur andra gör. Du är unik i sig, med din unika kontext, under denna tid i historien.

*Skapa din egna stig!*
